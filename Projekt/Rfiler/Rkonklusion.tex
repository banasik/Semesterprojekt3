\chapter{Konklusion}
Formålet med projektet var, at udvikle en blodtryksmåler, som består af en hardware- og en softwaredel. Hardwaredelen består af en Forstærker-blok og et lavpasfilter. Hardwaren modtager et differentieret signal fra transduceren, som forstærkes og filtreres inden det sendes gennem en DAQ og videre ind i softwaren. Softwaren vil gennem algoritmer, kunne detektere systoliske og diastoliske værdier.\\
Da projektet blev lavet til forskningsbrug skulle Forskeren kunne gemme sine målinger i en Database. Herudover var formålet med projektet, at blodtryksmåleren skulle kunne blive kalibreret når det ønskes og nulpunktsjusteres ved opstart. \\
I dette projekt er det lykkedes, at udvikle en repræsentativ prototype, der opfylder de overordnede formål. Systemet viser den systoliske og diastoliske værdi.\\
Selvom dette kun er en prototype, så er hardwaredelen blevet udviklet til at være brugervenlig. Kredsløbet er blevet loddet på et Veroboard og lagt i en kasse. Batterierne holdes udenfor kassen, da det på denne måde vil være ubesværet for Forskeren, at skifte batterierne. På kassen vil en lille diode lyse, når batterierne er sat til. \\
På trods af et funktionsdygtigt slutprodukt, må det konkluderes, at arbejdsprocessen blev stressende. Både hardware- og softwaredelen tog længere tid end forventet. Hensigten med den første tidsplan var god, men pga. DSB-miniprojekter og en KSS-eksamen, blev tidsplanen skubbet. Især softwaredelen blev presset hen mod slutningen. Derfor er det ikke lykkedes at opfylde alle punkter i Kravspecifikationen (Se Problemrapporten i Dokumentation). \\
Alt i alt, er der blevet udviklet en fornuftig prototype, der med en smule videreudvikling, ville kunne bruges af en Forsker.

